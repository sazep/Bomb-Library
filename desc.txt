1. Роман відомого американського письменника Марка Твена розповідає про сміливого і життєрадісного, непосидючого і жвавого хлопчика Тома та його друзів і рідних. Однієї ночі Том та його друг Гек стають свідками убивства на кладовищі. Хлопців уб’ють, якщо вони розкажуть правду.

Що їм робити? Том і Гек вирішують знайти скарби убивці. На який ризик вони заради цього підуть? Кого ще поставлять під загрозу? Чи достатньо у них відваги та кмітливості, аби перетнути могутню Міссісіпі і перехитрити злочинців? Чи знайдуть Том і Беккі вихід із печери, у якій заблукали? Читайте книгу «Пригоди Тома Сойєра» — і обов’язково про все дізнаєтеся.

2.Книга розповідає про українське село початку 20-го століття. У центрі сюжету є хлопчик Федько, такий весь хуліган і спритник, який живе в бідній родині. Іншим центральним персонажем є Толя, син заможного селянина, у якого родина Федьки винаймає житло. Так ось, Толя повна протилежність Федькові, він спокійна, витончена домашня дитина, для якої Федько виступає, певним авторитетом. Загалом чудова дитяча розповідь, наповнена цікавими персонажами, легким літературним складом і найважливіше, драматичною кінцівкою, яка в дитинстві мене не залишила байдужою. Відмінна розповідь.

3.Легка, життєрадісна, сповнена доброго гумору книга розповідає про веселі, дотепні пригоди зайчика, їжачка та їхніх однокласників, учнів спеціалізованої музичної лісової школи з ведмежою мовою викладання. Для дітей молодшого та середнього шкільного віку.

4.Книга розповідає про шкільні роки двох нерозлучних друзів, Яви та Павлуші, які пристрасно бажають прославитися на весь світ. Цикл оповідань включає у себе три невеликі повісті, які раніше видавалися незалежно одна від одної і не пов’язані спільним сюжетом, тільки персонажами. Історія починається з відчайдушного інженерного проекту хлопців — спорудження гілки метрополітену під сільським свинарником. У результаті 50-кілограмова свиня провалюється у безодню «інженерного проекту» Яви і Павлуші.

У книзі «Тореадори з Васюківки» українською мовою багато простих, але веселих та інтригуючих історій. Взяти, приміром, кориду хлопців з сільською коровою Контрибуцією, будівництво підводного човна або хитромудрий план з пошуку іноземних шпигунів зі свого села. При цьому в основі усіх творів знаходиться проста ідея — дружба і готовність прийти на допомогу людині, яка цього потребує.

